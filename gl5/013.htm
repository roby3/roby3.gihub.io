<html>
<head>
<meta http-equiv=Content-Type content="text/html; charset=windows-1251">
<meta http-equiv="Content-Language" content="uk">
<title>5.2.6. Автоматизація процесу призначення IP-адрес</title>
</head>
<body lang=Ua>
<h3>5.2.6.
Автоматизація процесу призначення IP-адрес</h3>
<p>Призначення IP-адрес вузлам мережі навіть при не дуже великому розмірі мережі може представляти
для адміністратора стомлюючу процедуру. Протокол <b><i>Dynamic Host Configuration Protocol</i></b> (<b><i>DHCP</i></b>)
звільняє адміністратора від цих проблем, автоматизуючи процес
призначення IP-адрес.</p>
<p>DHCP може підтримувати спосіб
автоматичного динамічного розподілу адрес, а також більш
прості способи ручного й автоматичного статичного призначення адрес. Протокол
DHCP працює відповідно до моделі клієнт-сервер. Під час старту системи
комп'ютер, що являється DHCP-клієнтом, посилає
в мережу широкомовний запит на одержання
IP-адреси. DHCP-cepвер відгукується й посилає
повідомлення-відповідь, що містить IP-адресу. Припускається, що DHCP-клієнт й DHCP-сервер знаходяться в одній IP-мережі.</p>
<p>При динамічному розподілі адрес
DHCP-сервер видає адресу клієнту на обмежений час, який називається <b><i>часом оренди</i></b> (<i><b>lease duration</b></i>), що дає можливість згодом повторно
використати цю IP-адресу для призначення іншому
комп'ютеру. Основна
перевага DHCP - автоматизація рутинної роботи
адміністратора по конфігуруванню стека TCP/IP
на кожному комп'ютері. Іноді динамічний розподіл
адрес дозволяє будувати IP-мережу, кількість
вузлів у якій перевищує кількість наявних у розпорядженні адміністратора
IP-адрес.</p>
<p>У ручній процедурі призначення
статичних адрес активну участь приймає
адміністратор, що надає DHCP-серверу інформацію про відповідність IP-адрес
фізичним адресам або іншим ідентифікаторам клієнтів. DHCP-сервер, користуючись
цією інформацією, завжди видає певному клієнту призначену
адміністратором адресу.</p>
<p>При автоматичному статичному
способі DHCP-сервер присвоює IP-адресу з пулу
наявних IP-адрес без втручання оператора. Границі
пулу призначуваних адрес задає адміністратор при
конфігуруванні DHCP-сервера. Адреса дається клієнту
з пула в постійне користування, тобто з необмеженим строком
оренди. Між ідентифікатором клієнта і його IP-адресою як і раніше при ручному призначенні, існує постійна відповідність.
Вона встановлюється в момент першого призначення DHCP-сервером IP-адреси клієнту. При всіх наступних запитах сервер повертає ту ж саму IP-адресу.</p>
<p>DHCP забезпечує надійний і
простий спосіб конфігурації мережі TCP/IP,
гарантуючи відсутність дублювання адрес за рахунок централізованого управління їхнім розподілом. Адміністратор управляє процесом призначення адрес за допомогою
параметра «тривалість оренди», що визначає, як
довго комп'ютер може використовувати
призначену IP-адресу, перед тим як знову запросити її
від DHCP-сервера в оренду.</p>
<p>Прикладом роботи протоколу DHCP
може служити ситуація, коли комп'ютер, що є DHCP-клієнтом, видаляється
з підмережі. При цьому
призначена йому IP-адреса автоматично звільняється. Коли комп'ютер
підключається до іншої підмережі, то йому автоматично призначається нова
адреса. Ні користувач, ні мережевий
адміністратор не втручаються в цей процес. Ця
властивість дуже важлива для мобільних користувачів.</p>
<p>DHCP-сервер може призначити клієнту не тільки IP-адресу
клієнта, але й інші параметри стека TCP/IP, необхідні для його ефективної
роботи, наприклад, маску, IP-адресу маршрутизатора за замовчуванням, IP-адресу сервера DNS, доменне ім'я комп'ютера й
т.п.</p>
<table border="0" cellpadding="0" cellspacing="0" style="border-collapse: collapse" bordercolor="#111111" width="100%" id="table1">
  <tr>
    <td width="100%" align="left" colspan="3"><hr color="#2D4C54" size="4"></td>
  </tr>
  <tr>
    <td width="33%" align="left"><a href="012.htm">Попередня</a></td>
    <td width="33%" align="center"><a href="001.htm">Перша</a></td>
    <td width="34%" align="right"><a href="014.htm">Наступна</a></td>
  </tr>
</table></body>
</html>
